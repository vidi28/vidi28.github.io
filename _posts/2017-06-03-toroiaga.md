---
layout:   post
title:    "Toroiaga"
date:     2017-06-03
category: hiking
image:    http://res.cloudinary.com/du3vs7jho/image/upload/v1495984177/alexv/negrileasa/20170513/DSC01488_0_85x_w3olbx.jpg
#route:    ":checkered_flag: Cluj :car: Intregalde :bike::umbrella: Poiana Narciselor :bike::umbrella: Intregalde"
---
<p class="intro"><span class="dropcap">L</span>a ora 6:30 dam trezirea. Plecam din Statiunea Borsa, de la tanti Mia, spre Baile Borsa <i>(bai care defapt sunt exploatari miniere subterane; ca si cum ai zice Minele Felix).</i></p>

Ajunsi acolo, lasam masina in curte la Pensiune Camping Laura, la un domn foarte de treaba.
Ne hotaram sa nu luam mancare ci doar niste batoane nutritionale si apa, si ne pornim.

Ca sa explic putin matematica din spatele acestei hotarari:

###### E un circuit de "doaar" 16 km. In maxim 3 ore ar trebuii sa ne intoarcem si sa vedem ce mai facem restul zilei.

Acum, pentru oricine a vazut un munte vreodata (si de la deparatare macar) si-ar da seama ca nu asa functioneaza lucrurile. Dar noi eram tineri si somnorosi pe atunci.

Cu decizia in spate, o luam la picior (de data asta fara biciclete).

Aspectul care m-a atras cel mai mult la acest traseu este ca buna parte din el se petrece pe creasta muntilor, de unde poti sa vezi toate varfurile Muntilor Maramuresului, valea strabatuta de Raul Viseu, iar Pietrosul Rodnei te urmareste pe tot parcursul circuitului.

Drumul pana pe creasta nu e unul usor, mai ales daca ajungi sa te iei la cearta cu cativa caini si sa fi judecat de niste vaci. Insa fiind un drum abrupt, la fiecare 10-20 de metri pe care ii faceam, ne intorceam spre Muntii Rodnei si perspectiva noastra era de fiecare data una noua. Valea se dechidea mai mult si mai mult, copacii dispareau din jurul nostru si senzatia de "Uooaau" _(gura cascata)_ era tot mai accentuata.

Si uite asa am ajuns noi pe creasta 3 ore mai tarziu. Intradevar eram putin in spate cu programul initial, dar panorama pe care o aveam ne facea sa nu ne mai pese.
Desi Pietrosul Rodnei a fost cu noi de la inceput, tot nu puteam sa ne luam ochii de la el asa de impunator si de impresionant putea sa fie.

Pe toata aventura noastra de pe creasta (de parca privelistea de sus nu era de ajuns de frumoasa deja) am fost intampinati Sisinei de Munte, Caldaruse si fasi lungi si singuratice de zapada.

Inca o ora jumate si am ajuns la jumatatea drumului. Am ajuns pe Varful Toroiaga (1930 de metri).

Facem un popas aici pe varf ca sa ne pozam _(ca doar nu am purtat un trepied cu mine degeaba)_, sa ne mancam batoanele nutritionale si sa stoarcem ultimii stropi de apa de la noi. Apoi, cu rucsacele goale, ne asiguram unul pe altul ca drumul de intoarcere va fi unul usor, rapid si pornim.

Urmeaza o ratacire, printr-o padure moarta de brazi, din care am reusit sa evadam intr-un final si sa ajungem la drumurile forestiere care duc la minele si carierele dezafectate din Baile Borsa. _Acum ca partea grea a trecut_ mai aveam doar de ajuns la masina. Cam asta credeam si optimistii de noi, pana cand marcajul ne-a condus la o portiune de legatura dintre drumurile forestiere; o portinue pe care o coboram cu mana dreapta pregatita sa ma apuc de orice e in jurul meu sau sa fac o cruce rapida, repetand intr-una in gand: _"Nu se poate ca cineva sa fi marcat un traseu pe aici. N-are cum."_.

Total socati si derutati cum eram, am ajuns la drumul final pe care marcajul ni-l promitea si doar 9 ore de la pornirea pe traseu am completat circuitul si ne-am vazut inapoi la masina.

Un traseu plin de emotii si schimbari bruste de temperament, dar care nu dezamageste.

Ca sa dau si credit, de acest traseu am aflat de aici [Banda Rosie | Circuit pe v√¢rful Toroiaga](http://www.bandarosie.ro/2015/01/circuit-pe-varful-toroiaga-muntii.html) in timp ce cautam zone mai putin umblate, pentru a-mi exersa skill-urile de fotografiere.

Detalii despre traseu pe Strava si in pozele de mai jos:
